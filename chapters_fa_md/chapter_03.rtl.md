# بخش اول: گیمرها و بازی‌هایشان، کارگران و کارشان
## فصل ۳
---
## تقدیم‌نامه
این صحنه تقدیم می‌شود به Borderlands Books، کتاب‌فروشی مستقلِ باشکوهِ علمی‌ـ‌تخیلیِ سان‌فرانسیسکو. Borderlands نه فقط به‌خاطر رویدادها، امضاها، کتاب‌کلاب‌ها و امثال این‌ها مشهور است، بلکه به‌خاطر گربه‌ی مصریِ بدون‌موی شگفت‌انگیزش هم معروف است: Ripley، که دوست دارد مثل یک گارگویلِ وزوزکنان روی کامپیوترِ جلوی فروشگاه لم بدهد. Borderlands یکی از دوستانه‌ترین کتاب‌فروشی‌هایی است که می‌شود خواست؛ پر از جاهای راحت برای نشستن و خواندن، و با فروشنده‌هایی فوق‌العاده آگاه که درباره‌ی علمی‌ـ‌تخیلی هرچه لازم باشد می‌دانند. بهتر از همه این‌که همیشه حاضر بوده‌اند سفارشِ کتابِ من را (آنلاین یا تلفنی) بگیرند و نگه دارند تا وقتی من سر می‌زنم امضا کنم، بعد هم داخلِ آمریکا رایگان برای خریدارها پست کنند!
Borderland Books: http://www.borderlands-books.com/ 866 Valencia Ave, San Francisco CA USA 94110 +1 888 893 4008
---

[ وفای صالحی و افسون علیمردانی ]


مَلا دلتنگِ آوازِ پرنده‌ها بود. وقتی در روستا زندگی می‌کردند، هر صبح پرنده‌ها می‌خواندند و سکوتِ کاملِ شب را می‌شکستند تا خبر بدهند آفتاب دارد بالا می‌آید و روز شروع می‌شود. آن موقع او بچه‌ی کوچکی بود. این‌جا در بمبئی، سحرگاه چند صدای مریضِ خروس می‌آمد، اما تقریباً زیرِ «آهنگِ بی‌پایانِ ترافیک» دفن می‌شد: بوق‌ها، گاز دادنِ موتور، صداهای آخرِ شب.


در روستا، آوازِ پرنده‌ها بود، سکوت بود، و آرامش؛ وقت‌هایی که همه همیشه مراقبِ هم نبودند. در بمبئی هیچ‌چیز نبود جز آدم‌ها، آدم‌ها همه‌جا؛ طوری که هر نفسی که می‌کشیدی طعمِ دهانی را می‌داد که قبل از تو همان هوا را بیرون داده بود.


او و مادرش و برادرش با هم در اتاقکی کوچک بالای کارخانه‌ی بازیافتِ پلاستیکِ آقای کونال در Dharavi می‌خوابیدند؛ زاغه‌ی عظیمِ اشغال‌گران در شمالِ شهر. روزها، از آن اتاق برای مرتب کردنِ پلاستیک داخلِ یک دوجین تشت استفاده می‌شد — پلاستیکی که از کاروانِ بی‌پایانِ کیسه‌های برنجِ بزرگ می‌آمد، کیسه‌هایی که در کشتی‌سازی‌ها پر می‌شدند. کشتی‌ها می‌رفتند آمریکا و اروپا و آسیا، پُر از کالاهای ساخته‌شده در هند، و برمی‌گشتند پُر از زباله؛ پلاستیکی که «جمع‌کننده‌های» Dharavi آن را جدا می‌کردند، می‌شستند، ذوب می‌کردند و دوباره به دانه‌های ریز تبدیل می‌کردند و برای کارخانه‌ها می‌فرستادند تا تبدیل به کالا شود و دوباره برود آمریکا و اروپا و آسیا.


وقتی به Dharavi رسیده بودند، مَلا ترسیده بود: آلونک‌های باریک که بالا می‌رفتند تا آسمان را بپوشانند، کوچه‌های خاکیِ بین‌شان با جوی‌هایی که از کارگاه‌های رنگ‌رزی به آبی و قرمزِ رنگین‌کمانی می‌درخشید، بوی همیشگیِ خفه‌کننده‌ی پلاستیکِ سوخته، غرشِ موتورهایی که بین ساختمان‌ها می‌تاختند. و چشم‌ها، چشم‌ها از هر پنجره و پشت‌بام، که همه نگاهشان می‌کردند وقتی ammaji او و برادر کوچکش را می‌برد سمتِ کارخانه‌ی آقای کونال؛ جایی که قرار بود از حالا تا ابد آن‌جا زندگی کنند.


اما هنوز یک سال هم نگذشته بود که بو ناپدید شده بود. چشم‌ها دوستانه شده بودند. مَلا می‌توانست از یک کوچه به کوچه‌ی دیگر بپرد با اعتمادبه‌نفس کامل، هیچ‌وقت در مسیرِ خرید یا رفتن به کلاس‌های بعدازظهر در مدرسه کوچکِ بالای رستوران گم نمی‌شد. کارِ جدا کردنِ پلاستیک خسته‌کننده بود، اما هیچ‌وقت سخت نبود؛ همیشه غذا بود، دخترهای دیگری بودند برای بازی، و ammaji دوست‌هایی پیدا کرده بود که کمکشان می‌کردند. ذره‌ذره، او تبدیل شده بود به یک دخترِ Dharavi، و حالا به تازه‌واردها با ترکیبی از بخشندگی و ترحم نگاه می‌کرد.


و کار — خب، کار همین اواخر خیلی بهتر هم شده بود.



همه‌چیز از وقتی شروع شد که او با Yasmin در گیم‌نت بود؛ بعد از درس یک ساعت می‌دزدید تا چند روپیه از پولی را که از بسته‌ی دستمزدش کنار گذاشته بود خرج کند (تقریباً همه‌اش برای خانواده می‌رفت، البته، اما ammaji گاهی اجازه می‌داد کمی برای خودش نگه دارد و توصیه می‌کرد آن را برای یک «خوشی» در مغازه‌ی سرِ کوچه خرج کند). Yasmin هیچ‌وقت Zombie Mecha بازی نکرده بود، اما هر دوشان فیلم‌ها را در آن سالنِ کوچکِ فیلمی در جاده‌ای دیده بودند که بخشِ مسلمان و هندوِ Dharavi را از هم جدا می‌کرد. مَلا عاشقِ Zombie Mecha بود و در آن خوب هم بود. او سرورهای PvP را دوست داشت، جایی که بازیکن‌ها می‌توانستند به دنبال شکار بازیکنان دیگر باشند و حتی مکا-لباس‌های غول‌پیکرِ آن‌ها را بیاندازند تا تا زامبی‌های دور و برشان هجوم بیاورند، کلاهخودشان را بشکنند و گوشت داخلش را بخورند.


بیشتر دخترها در گیم‌نت می‌آمدند و بازی‌های کوچولویی با حیوان‌های بامزه می‌کردند و قلب و جواهر جمع می‌کردند. اما برای مَلا، هیجان در کشتارِ باشکوهِ جنگ‌های چندنفره بود. فقط چند دقیقه طول کشید تا Yasmin را با اصولِ هدایتِ جوخه‌ی کوچک آشنا کند و بعد مَلا می‌توانست برود سراغِ *تاکتیک*.
همین بود، همین چیزی بود که هیچ‌کدام از بازیکن‌های دیگر نمی‌فهمیدند: *تاکتیک* یعنی *همه‌چیز*. آن‌ها بازی را مثل یک آشوبِ تصادفی از موشک‌های در حال سوت کشیدن و انفجارها می‌دیدند؛ یک سردرگمی که باید رفت تویش و زنده ماند، تا هر جایی که می‌شود.


اما برای مَلا، سردرگمی چیزی بود که برای دیگران اتفاق می‌افتاد. برای مَلا، انفجارها و لرزشِ دوربین و جیغِ زامبی‌ها فقط جزئیاتِ کوچکی بودند که باید در کنارِ «تصویرِ بزرگ» یادداشتشان کرد؛ ارتش‌هایی که در میدانِ نبردِ ذهنش صف کشیده بودند. در آن میدان، نیروهای انبوه رنگ و چگالی داشتند؛ نشان می‌دادند کجا قوی‌اند و کجا ضعیف، چطور به هم وصل‌اند و چطور اگر این یکی را این‌جا فشار بدهی، آن یکی را آن‌جا واژگون می‌کند. می‌توانستی رو در رو بجنگی، موشک در برابر موشک، تفنگ در برابر تفنگ، و آن وقت برنده کسی بود که خوش‌شانس‌تر بود، یا مهماتِ بیشتری داشت، یا سپرهای بهتری.



اما اگر *باهوش* بودی، لازم نبود خوش‌شانس باشی یا سخت‌جان‌تر. مَلا دوست داشت موشک و نارنجک را *از بالای* ارتشِ روبه‌رو، به چپ و راستشان پرتاب کند؛ از دو طرف برایشان آوار و خرابه بسازد و راه فرارشان را ببندد. هم‌زمان، چندتا از شکارچی‌های تندش می‌رفتند لابه‌لای علف‌ها تا گله‌های عظیمِ زامبی را aggro کنند، حسابی عصبانی‌شان کنند، جمع‌شان کنند تا مثل ملخ زمین را سیاه کنند، بعد کم‌کم هدایتشان کنند سمتِ همان دره‌ی که مثل یک قوطی بسته شده.


کمی قبل از این‌که زامبی‌ها واردِ دید شوند، نیروی جلویی‌اش وانمود می‌کرد فرار کرده، مثل یک حرکتِ بزدلانه. دشمن‌ها با اعتمادبه‌نفسِ کاذب دنبالش می‌افتادند — تا وقتی شکارچی‌ها را می‌دیدند که مستقیم به سمتشان می‌آیند، سیلابی مانند مور و ملخ و توقف‌ناپذیر از زامبی‌ها. بیشتر وقت‌ها آن‌قدر شوکه می‌شدند که *هیچ* کاری نمی‌کردند؛ حتی به شکارچی‌ها هم شلیک نمی‌کردند وقتی از دلِ خطوط‌شان *رد* می‌شدند و می‌رفتند داخلِ تنها راهِ فرارِ باقی‌مانده در دره‌، و درِ شکاف را پشت سرشان می‌بستند. بعد دیگر فقط باید صبر می‌کردی تا زامبی‌ها حریف‌ها را زیر بگیرند و بخورند، و تو زیرلب قاه‌قاه می‌کردی و یک شیرینی می‌خوردی و از سماور کنارِ صندوق‌دار کمی چای می‌نوشیدی. صدای این‌که زامبی‌ها ارتشِ دشمن را تکه‌تکه می‌کنند و استخوان‌ها را می‌جوند *به‌خصوص* رضایت‌بخش بود.


Yasmin اولش حواسش به زامبی‌ها پرت شده بود، به آن دل‌و‌روده‌های چندش‌آور و موشک‌های درخشان. اما دیده بود، بله، دیده بود که استراتژی‌های مَلا چطور ارتش‌های خیلی بزرگ‌تر را نابود می‌کند و از چندش‌اش گذشت.


همین‌طور بازی کردند و تماشاچی جمع شد: اول پسرهایی که هوهو می‌کردند و مسخره می‌خندیدند (که وقتی دیدند ارتش‌ها جلوی او می‌افتند و خرد می‌شوند، ساکت شدند و شروع کردند به صدا کردنش با «General Robotwalla»، بی‌هیچ ذره‌ای از تمسخر)، و بعد دخترها؛ اول خجالتی، از پشتِ شانه‌ی پسرها نگاه می‌کردند، بعد هل می‌دادند جلو و تشویق می‌کردند و مشت می‌کوبیدند به دیوار و برای هر پیروزیِ نمایشی پا می‌کوبیدند.


البته ارزان نبود. ذخیره‌ی روپیه‌های با زحمت پس‌اندازش کم می‌شد؛ کمی هم با چند سکه‌ای که بازیکن‌های دیگر این‌ور آن‌ور می‌دادند تا بهشان یاد بدهد چطور واقعاً بازی کنند، جبران می‌شد. می‌دانست می‌تواند پول قرض بگیرد یا بگذارد پسری خرجش کند — همین حالا هم رقابتِ شدیدی بود برای این‌که چه کسی برود آن‌طرفِ جاده پیشِ drinkswalla و برایش یک کوکا ماسالا بخرد؛ یک انفجارِ گازدار و کف‌آلود از کوکاکولا و ادویه‌ی ماسالا و یخِ خردشده که گلو را آرام می‌کرد، گلوئی که از وقتی به Dharavi آمده بودند، همیشه خشک بود.


اما دخترهای «خوب» از روستا نمی‌گذاشتند پسرها برایشان چیزی بخرند. پسرها در عوضش چیزی می‌خواستند. مَلا این را می‌دانست؛ از فیلم‌ها و از زندگیِ دور و برش. می‌دانست چه بر سرِ دخترهایی می‌آید که می‌گذارند پسرها مراقبِ نیازهایشان باشند. همیشه بالاخره وقتِ حساب‌وکتاب می‌رسید.


وقتی مردِ غریبه اولین بار نزدیکش شد، مَلا به دخترهای خوب و پسرها و چیزهایی که انتظار دارند فکر کرد و نه با او حرف زد نه به چشم‌هایش نگاه کرد. نمی‌دانست مرد چه می‌خواهد، اما هر چیزی که بود، به آن نمی‌رسید. پس وقتی مرد از صندلی کنارِ صندوق بلند شد و با کت‌و‌شلوارِ کتانیِ شیک و کفش‌های خوب و موهای کوتاهِ مرتب و روغن‌خورده و سبیلِ کوچک جلو آمد که جلویش را بگیرد، مَلا از کنارش رد شد، وانمود کرد نمی‌شنود که می‌گوید: «ببخشید خانم»، و «خانم؟ خانم؟ لطفاً فقط یک لحظه وقتتون رو…»


اما خانم Dibyendu، صاحبِ کافه، سرش داد زد: «مَلا، به حرفِ این مرد گوش می‌دی، می‌شنوی چی می‌گه. تو مغازه‌ی من بی‌ادبی نمی‌کنی، نه نمی‌کنی!» و چون خانم Dibyendu هم اهل روستا بود، و چون مادرِ مَلا گفته بود مَلا می‌تواند بازی کند ولی فقط در کافه‌ی خانم Dibyendu (چون او از آن آدم‌هایی بود که می‌شود اعتماد کرد اجازه‌ی کارِ ناجور یا مواد یا خشونت یا جرم و جنایت ندهد)، مَلا ایستاد و برگشت سمتِ مرد؛ ساکت، منتظر.


مرد گفت «اوه .. ممنون.» به خانم Dibyendu سر تکان داد. «ممنون.» بعد برگشت سمتِ او و ارتشی از پسرها و دخترها که دورش جمع شده بودند؛ ارتشِ *او*، همان‌هایی که به او می‌گفتند General Robotwallah و واقعاً هم منظورشان همین بود.


گفت: «شنیدم بازیکنِ خیلی خوبی هستی.» مَلا چانه‌اش را کمی این‌ور و آن‌ور تکان داد، چشم‌ها را نیمه بست، طوری که چانه‌اش بگوید: *بله، خوبم، و آن‌قدر خوبم که لازم نیست بهش فخر بفروشم.*



«بازیکنِ خوبیه؟»



مَلا برگشت سمتِ ارتشش؛ آن‌ها نظم داشتند که تا وقتی او اشاره نکند، ساکت بمانند. چانه‌اش را به سمتشان تکان داد: *بگید.*


و آن‌ها فوران کردند در یک همهمه‌ی هیجان‌زده، از فضیلت‌های General Robotwallah گفتند، از نبردهای حماسی‌ای که با وجود غیرممکن، در آن‌ها پیروز شده بود.


مرد گفت: «برای بازیکن‌های خوب یک کار دارم.»


مَلا شایعه‌هایی شنیده بود. «شما نماینده‌ی یک لیگ هستید؟»



مرد یک لبخندِ کوچک زد و سر تکان داد. بوی ادکلنِ مرکباتی و بتل می‌داد؛ ترکیبی شیرین که مَلا تا آن روز نشنیده بود. «نه، لیگ نه. می‌دونی که توی بازی، بازیکن‌هایی هستن که برای خوشی بازی نمی‌کنن؟ بازیکن‌هایی که بازی می‌کنن تا پول دربیارن؟»


«می‌خواین از اون پول به ما بدین؟»



چانه‌اش تکان خورد و خندید. «نه، نه دقیقاً. بازیکن‌هایی هستن که بازی می‌کنن تا پولِ داخلِ بازی جمع کنن، بعد به بازیکن‌هایی می‌فروشن که تنبل‌تر از اینن که خودشون بازی کنن.»


مَلا کمی فکر کرد. کانتینرها از هند می‌رفتند بیرون پر از کالا و برمی‌گشتند پر از زباله برای Dharavi. جایی آن بیرون، در آمریکای فیلم‌ها، دنیایی بود با آدم‌هایی با ثروتِ غیرقابل تصور. گفت «باشه. من همین حالا هم بیشتر از چیزی که بتونم خرج کنم credit دارم. برای هر کدومش چقدر پول می‌دن؟»


دوباره همان خنده. مرد دهانش را باز کرد و گفت «واقعیتش…» بعد مکث کرد. ارتش حالا کاملاً ساکت بود، منتظر کلمه‌ها. از دستگاه‌ها صدای نرمِ سقوط و انفجارِ جنگ‌ها می‌آمد، جنگ‌هایی که در دنیای داخلِ شبکه شبانه‌روز جریان داشت. «واقعیتش… این دقیقاً اون نیست. ما می‌خوایم تو و دوست‌هاتون نابودشون کنید، ما می خوایم بهشون حمله کنین، بکشینشون و ثروتشون رو بردارید.»


مَلا گیج شد. چرا کسی باید می‌خواست آن بازیکن‌ها را بکشد؟ «شما رقیب هستید؟»



چانه‌اش تکان خورد: *شاید آره، شاید نه.*



مَلا باز فکر کرد. «شما برای خودِ بازی کار می‌کنید!» گفت. «برای بازی کار می‌کنید و نمی‌خواید —»


مرد گفت: «این‌که برای کی کار می‌کنم مهم نیست.» و انگشت‌ها را بالا آورد. روی یک دست حلقه‌ی ازدواج داشت و روی دستِ دیگر دو حلقه‌ی طلایی. مَلا دید سه تا از انگشت‌هایش بندِ بالایی را ندارند. در روستا معمول بود؛ کشاورزها مدام گیرِ ماشین‌ها می‌افتادند. این هم مردی از روستا بود، مردی که آمده بود بمبئی و تبدیل شده بود به مردی با کت‌و‌شلوارِ مرتب و سبیلِ مرتب و حلقه‌های طلا که روی باقی‌مانده‌ی انگشت‌ها برق می‌زد. دلیلِ این‌که مادرش آن‌ها را آورده بود Dharavi؛ دلیلِ گلوهای دردناک و چشم‌های سوزان و کارِ بی‌پایان روی تشت‌های مرتب‌سازیِ پلاستیک.


گفت: «مهم اینه که ما به تو و دوست‌هات پول می‌دیم —»



مَلا بی‌اختیار حرفش را برید: «ارتشِ من.»



برای یک لحظه چشم‌های مرد خطرناک برق زد و مَلا حس کرد الان است که سیلی بخورد، اما سر جایش ایستاد. سیلی زیاد خورده بود. مرد یک بار از بینی خرناس کشید و ادامه داد.


«باشه، مَلا، ارتشِ تو. ما به شما پول می‌دیم که این بازیکن‌ها رو نابود کنید. بهتون می‌گیم چه مدل مکا دارن، اسمِ بازیکنیشون چیه، و شما باید پیداشون کنید و نابودشون کنید. همه‌ی ثروتشون برای خودتون. علاوه بر اون، روپیه هم می‌گیرید.»



«چقدر؟»



مرد حالتِ دردناکی به صورتش داد، انگار کمی دل‌درد گرفته باشد. «شاید بهتر باشه بعداً خصوصی صحبت کنیم؟ با حضورِ مادرت؟»



مَلا متوجه شد که نگفت «پدر و مادرت»، گفت «مادرت». یعنی او و خانم Dibyendu حرف زده بودند. او درباره‌ی مَلا می‌دانست و مَلا درباره‌ی او هیچ نمی‌دانست. آخر او فقط یک دختر از روستا بود، و این‌جا دنیا بود، و او هنوز داشت یاد می‌گرفت چطور کار می‌کند. او یک ژنرال بود، اما هم‌زمان یک دخترِ روستا هم بود. «ژنرالِ دخترِ روستا».






پس همان شب مرد به کارخانه‌ی آقای کونال آمده بود، و مادرِ مَلا برایش thali و papadam درست کرده بود، و چای را در کتریِ برقی جوشانده بودند و مرد وانمود کرده بود لباس‌های شیک و طلاهایش در اینجا خیلی هم عادی است و مثل مردهای روستا چهارزانو نشسته بود و مچ‌های پُرمویش بالای جوراب‌ها بیرون زده بود. هیچ‌کس از آدم‌های اطراف مَلا جوراب نمی‌پوشید.




آماجی گفت « آقای Benerjee من این رو نمی‌فهمم، ولی من خانم Dibyendu رو می‌شناسم. اگه اون می‌گه می‌شه به شما اعتماد کرد…» جمله‌اش ناتمام مانده بود، چون راستش او خانم Dibyendu را هم درست نمی‌شناخت. در Dharavi خطرهای زیادی برای یک دخترِ نوجوان بود. ammaji شب‌ها موقعِ شانه زدنِ موهای مَلا مدام نگران بود؛ همه‌ی راه‌هایی که یک دختر می‌تواند این‌جا آسیب ببیند یا «خراب» شود. اما پول…


مرد گفته بود: «ماهانه یک lakh روپیه. به‌علاوه‌ی پاداش. البته باید از همین پول، به «ارتشش» —» و این‌جا به مَلا با چانه اشاره کرده بود، *ببین یادم هست* «— دستمزد بده. این‌که چقدرش رو بده با خودشه.»



ammaji با خشم گفته بود: «این بچه‌ها اگه مَلای من نبود پولی نداشتن! فقط دارن یه بازی می‌کنن! باید خوشحال باشن که اصلاً باهاش بازی می‌کنن!» ammaji وقتی فهمید مَلا همه‌ی بعدازظهرها در کافه بازی می‌کند عصبانی شده بود. فکر می‌کرد مَلا فقط گاهی بازی می‌کند، نه این‌که هر روپیه و هر لحظه‌ی آزادش را. اما وقتی آقای Banerjee از استعدادِ او و پولی که می‌تواند برای خانواده بیاورد حرف زد، ناگهان ammaji شد مدیرِ کسب‌وکارِ دخترش.


مَلا دید آقای Banerjee می‌دانست این اتفاق می‌افتد و کنجکاو شد خانم Dibyendu چه چیزهای دیگری درباره‌ی خانواده‌شان به او گفته.



مَلا آرام گفت: «Ammaji، اونا ارتشِ منن و اگه خوب بازی کنن باید پول بگیرن. وگرنه خیلی زود دیگه ارتشِ من نمی‌مونن.»



مادرش سخت نگاهش کرد. کنارشان، برادر کوچکش Gopal از حواس‌پرتیِ آن‌ها استفاده کرد و آخرین تکه‌ی بادمجان را از بشقابِ مَلا دزدکی برداشت. مَلا دید، اما وانمود کرد ندیده و روی پایین نگه داشتنِ چشم‌هایش تمرکز کرد.



ammaji گفت: «مَلا، می‌دونم می‌خوای به دوستات خوبی کنی، ولی اول باید به خانواده فکر کنی. یه راهِ منصفانه پیدا می‌کنیم که جبرانشون کنیم — شاید هر هفته یه مهمونی براشون این‌جا درست کنیم، از پولش. مطمئنم همه‌شون یه غذای خوب لازم دارن.»



مَلا دوست نداشت با مادرش مخالفت کند، و هیچ‌وقت جلوی غریبه‌ها این کار را نکرده بود، اما —
اما این ارتشِ او بود، و او ژنرالِ آن‌ها بود. می‌دانست چه چیزی راهشان می‌اندازد، و آن‌ها شنیده بودند آقای Banerjee اعلام کرده که برای خدماتشان پولِ نقد می‌گیرند. آن‌ها به انصاف باور داشتند. آن‌ها حاضر نبودند برای غذا کار کنند وقتی او برای یک lakh (یک *lakh* — *۱۰۰,۰۰۰* روپیه! کلِ خانواده با روزی ۲۰۰ روپیه زندگی می‌کرد!) پولِ نقد کار می‌کند.



مَلا گفت: «Ammaji، درست و منصفانه نیست.» همان لحظه به ذهنش رسید آقای Banerjee پول را جلوی ارتش گفته. می‌توانست محتاط‌تر باشد. شاید عمدی بود. «و اونا می‌فهمن. من نمی‌تونم این پول رو تنهایی برای خانواده دربیارم، Ammaji.»



مادرش چشم‌ها را بست و از بینی نفس کشید؛ نشانه‌ای که یعنی دارد سعی می‌کند عصبانیتش را کنترل کند. اگر آقای Banerjee آن‌جا نبود، مَلا مطمئن بود یک کتکِ درست‌وحسابی می‌خورد؛ همان نوعی که وقتی پدرشان هنوز بود و او دخترِ شیطانِ روستا بود، می‌خورد. اما اگر آقای Banerjee هم این‌جا نبود، او هم مجبور نبود به مادرش جواب پس بدهد.



ammaji گفت: «برای این معذرت می‌خوام، آقای Banerjee.» بدون نگاه کردن به مَلا. «دخترها توی این سن، یاغی می‌شن — غیرممکن.»



مَلا آینده‌ای را تصور کرد که در آن به‌جای General Robotwallah، باید عمرش را صرفِ گدایی و زورگویی به ارتشش کند تا بازی کنند و او پولش را برای خانواده بردارد، در حالی که خانواده‌های آن‌ها گرسنه می‌مانند و مادرهایشان می‌گویند بچه‌ها باید مستقیم از مدرسه برگردند خانه. وقتی آقای Banerjee آن رقمِ عظیم را گفت، در ذهنِ مَلا تصویرِ ثروتی بی‌پایان ساخته شد؛ یک خانه‌ی واقعی، لباس‌های خوب برای همه، ammaji آزاد که عصرها برای خانواده غذا بپزد و وقتی هوا گرم است استراحت کند، زندگی‌ای دور از Dharavi و دود و چشم‌های سوزان و گلوهای دردناک.



آقای Banerjee با اقتدارِ آرام گفت: «فکر می‌کنم دخترِ کوچکتون درست می‌گه.» و کل خانواده خیره شدند؛ مبهوت. یک بزرگسال، طرفِ مَلا را گرفت در برابرِ مادرش؟ «همون‌طور که می‌بینم، او یک رهبرِ خیلی خوبه. اگر می‌گه آدم‌هاش باید پول بگیرن، من باور می‌کنم حق با اونه.» با دستمال دهانش را پاک کرد. «با نهایت احترام، البته. اصلاً قصد ندارم به شما بگم چطور بچه‌هاتون رو بزرگ کنید، البته.»


 ammaji گفت «البته…»، مثل کسی که خواب می‌بیند. چشم‌ها پایین بود، شانه‌ها افتاده. این‌طور خطاب شدن، در خانه‌ی خودش، توسطِ یک غریبه، جلوی بچه‌هایش! مَلا احساسِ وحشتناکی داشت. مادرِ بیچاره‌اش. و همه‌اش تقصیرِ آقای Banerjee بود: پول را جلوی ارتش گفته بود، بعد مادرش را به این نقطه رسانده بود —



«من یه راه پیدا می‌کنم که بدونِ پول بجنگن، ammaji —» اما دستِ مادرش حرفش را برید؛ کفِ دست بالا آمد، یعنی بس کن.



مادر گفت: «ساکت، دختر.» «وقتی این مرد، این *آقا*، می‌گه تو می‌فهمی چی کار می‌کنی، خب من که نمی‌تونم مخالفت کنم، نه؟ من فقط یه زنِ ساده‌ی روستاییم. این چیزها رو نمی‌فهمم. پس باید همون کاری رو بکنی که این آقا می‌گه. البته.»



آقای Banerjee بلند شد و با کفِ دست‌ها کت‌و‌شلوارش را صاف کرد. مَلا دید کمی chana روی پیراهن و یقه‌اش ریخته، و این تا حدی حالش را بهتر کرد؛ انگار مرد هم فانی است، نه یک نیروی وحشتناکِ طبیعت که آمده زندگی‌شان را نابود کند.


به ammaji یک namaste کوچک کرد، دست‌ها روی سینه، با اندکی خم شدن. «شب‌به‌خیر، خانم Vajpayee. شام عالی بود، ممنون.» گفت. «شب‌به‌خیر، General Robotwallah. فردا ساعت سه می‌آم کافه تا بیشتر درباره‌ی مأموریت‌هاتون حرف بزنیم. شب‌به‌خیر، Gopal.» برادرش با نگاهِ گناهکار سر بلند کرد، هنوز گوشه‌ی دهانش بادمجان بیرون زده بود.


مَلا فکر می‌کرد شاید مادرش بعد از رفتنِ مرد سیلی بزند، اما همه بدون حرف رفتند خوابیدند. مَلا مثل هر شب به مادرش چسبید و موهای بلندش را نوازش کرد. وقتی از روستا آمده بودند سیاه و براق بود، اما یک سال بعد، رگه‌های خاکستری گرفته بود و زِبِر شده بود. دستِ ammaji دستِ او را گرفت و نگه داشت؛ پینه‌های انگشت‌ها زبر بود.



مادر زیر لب گفت: «بخواب، دختر.» «حالا کارِ مهمی داری. به خواب نیاز داری.»



صبحِ بعد، از نگاه کردن به چشم‌های هم پرهیز کردند و یک هفته سخت گذشت تا وقتی مَلا اولین بسته‌ی دستمزدش را آورد خانه؛ با دقت در کفِ کفشش تا کرده بود. ارتشش نیروهای دشمن را مثل ساطورِ قصاب که سرِ مرغ را جدا می‌کند دریده بود. یک پاداشِ بزرگ هم در بسته بود و حتی بعد از این‌که به خانم Dibyendu پول داد و برای همه از Hotel Hajj کنارِ کافه کوکا ماسالا خرید و دستمزدِ ارتش را پرداخت کرد، نزدیکِ ۲۰۰۰ روپیه اضافه مانده بود. او ammaji را برد به کوچک‌ترین اتاق در زیرشیروانیِ کارخانه، بالای نردبان. چشم‌های ammaji وقتی پول را دید برق زد؛ پیشانیِ مَلا را بوسید و طولانی‌ترین و محکم‌ترین بغلِ زندگی‌شان را به او داد.



از آن به بعد همه‌چیز بین‌شان خوب شد. ammaji دنبالِ جایی می‌گشت که کمی به مرکزِ Dharavi نزدیک‌تر باشد؛ بخشِ قدیمی که ساختمان‌های قلع و ضایعات کم‌کم جایشان را به آجر داده بودند، جایی که کوره‌های سفالگرها دودِ تمیزِ چوب می‌دادند، نه دودِ کثیف و خراش‌دارِ پلاستیک نزدیکِ کارخانه‌ی آقای کونال. مَلا لباسِ مدرسه‌ی نو داشت، کفش نو، و Gopal هم همین‌طور. ammaji هم برسِ موی نو داشت و یک sari نو که بعد از تمام شدنِ روزِ کارش می‌پوشید؛ زیبا و جوان، همان‌طور که مَلا از روستا به یاد داشت.


و نبردها *شکوه‌مند* بودند.



او از آفتابِ غبارآلودِ آخرِ روز واردِ کافه شد و در آستانه‌ی در ایستاد. ارتشش از قبل جمع بود: پشتِ دستگاه‌ها تمرین می‌کردند، در سایه‌های اتاقِ تاریک و پر سروصدا گپ‌و‌گفت می‌کردند، یا در آن نیم‌تاریکی با چشم‌های خیس به هم نگاه می‌کردند. مَلا فقط یک لحظه فرصت داشت لبخند بزند و بعد پنهانش کند، قبل از این‌که او را ببینند و بلند شوند؛ صاف و مغرور ایستادند و به او سلامِ نظامی دادند.



نمی‌دانست چه کسی اولش این «سلام دادن» را شروع کرده. اولش شوخی بود، اما حالا جدی شده بود. همه در حالتِ آماده‌باش می‌لرزیدند، چشم‌ها روی او. لباس‌های بهتری داشتند و خوب غذا خورده بودند. General Robotwallah ارتشش را به سمتِ پیروزی و رفاه می‌برد.



مَلا گفت: «بازی کنیم.» در جیبش، تلفنی بود با پیامِ تازه‌ی آقای Banerjee که موقعیت تارگت آ» رو را با آن فرستاده بود. Yasmin طبق معمول سمتِ راستِ مَلا نشسته بود، و سمتِ چپ Fulmala بود که از پای شکسته‌ای که خوب جوش نخورده بود یک لنگیِ بد داشت. اما Fulmala باهوش و سریع بود و تاکتیک را بهتر از هر کس در کافه — جز خودِ مَلا — می‌فهمید. و Yasmin… Yasmin می‌توانست پسرها را وادار کند درست رفتار کنند، که خودش دستاوردِ بزرگی بود؛ چون اگر به خودشان بود، دوست داشتند جر و بحث کنند و از هم سبقت بگیرند و در یک مارپیچ به اعماقی بروند که برگشتی در آن نیست. اما Yasmin بلد بود با آن‌ها طوری حرف بزند که شبیه خواهرِ بزرگ‌ترِ سختگیر باشد، و آن‌ها خودشان را جمع می‌کردند.


مَلا ارتشش را داشت، معاون‌هایش را داشت، و مأموریتش را. دستگاهش را داشت — سریع‌ترینِ کافه — با مانیتوری بزرگ‌تر از بقیه. و آماده بود برود به جنگ.


نمایشگرها را تنظیم کرد، گردنش را چپ و راست چرخاند، و ارتشش را به نبردی جدید هدایت کرد. برد.

