# بخش اول: گیمرها و بازی‌هایشان، کارگران و کارشان

## فصل ۶

---

## تقدیم‌نامه

این صحنه تقدیم می‌شود به Powell's Books، «شهرِ کتاب‌ها»ی افسانه‌ای در پورتلندِ اورگن. Powell's بزرگ‌ترین کتاب‌فروشیِ جهان است؛ جهانی بی‌انتها و چندطبقه از بوی کاغذ و قفسه‌های سر به فلک کشیده. کتاب‌های نو و دست‌دوم را کنار هم، روی یک قفسه می‌چینند — چیزی که همیشه دوست داشته‌ام — و هر بار که سر زده‌ام، کوهی واقعی از کتاب‌های من داشته‌اند و با نهایت لطف از من خواسته‌اند نسخه‌های موجودِ فروشگاه را امضا کنم. فروشنده‌ها خوش‌برخوردند، موجودی‌شان عالی است، و حتی در فرودگاه پورتلند هم یک Powell's هست؛ که به نظر من آن را تقریباً تبدیل می‌کند به بهترین کتاب‌فروشیِ فرودگاهیِ دنیا!

Powell's Books: http://www.powells.com/cgi-bin/biblio?isbn=9780765322166 1005 W Burnside, Portland, OR 97209 USA +1 800 878 7323

---
تقدیم به همه کسانی که در بهمن ۱۴۰۴ در بازداشت هستن و اسمی ازشون نداریم. 
---

ممنوعیت بازی برای Wei-Dong فقط بیست دقیقه طول کشید. همین‌قدر طول کشید تا تظاهر کند میگرن گرفته، یک برگه‌ی خروج برای مطالعه در کتابخانه بگیرد، یواشکی برود مرکزِ کامپیوتر، فیلترِ شبکه را دور بزند و لاگین کند. در چین داشت خیلی دیر می‌شد، اما مشکلی نبود؛ بچه‌ها وقتی کار می‌کردند تا دیروقت بیدار می‌ماندند، و از دیدنش خوشحال بودند.

البته اسمِ واقعیِ Wei-Dong، Wei-Dong نبود. اسمِ واقعی‌اش Leonard Rosenbaum بود. اسمِ Wei-Dong را بعد از این‌که معنیِ اسم‌های چینی را جست‌وجو کرد انتخاب کرده بود و به «Strength of the East» رسیده بود؛ آوایش را دوست داشت. این روشِ انتخابِ اسم برای بچه‌های چینی‌ای که می‌شناخت هم خوب کار می‌کرد — وقتی پدر و مادرشان به آمریکا مهاجرت می‌کردند، یک اسمِ انگلیسی انتخاب می‌کردند و تمام. خب چرا نه؟ چرا بهتر است اسمت را به این خاطر انتخاب کنی که پدربزرگت آن را داشته تا به این خاطر که صدایش را دوست داری؟

سعی کرده بود این را برای پدر و مادرش توضیح بدهد، اما خیلی اثری رویشان نگذاشت. آنها با این‌که او به فرهنگ‌های دیگر علاقه داشت مشکلی نداشتند، اما این به این معنا نبود که از زیرِ Bar-Mitzvah دربرود یا این‌که او را Wei-Dong صدا کنند. و به این معنا هم نبود که موافق باشند او تمامِ شب با رفیق‌هایش در چین بیدار بماند و پول دربیاورد.

وی-دونگ می‌دانست ممکن است از بیرون همه‌ی این‌ها خیلی لوس و ضایع به نظر برسد: بچه‌ی طردشده‌ای که آن‌قدر از پیدا کردنِ دوست ناامید است که دبیرستانش را عملاً رها می‌کند و به کسی آن سوی کره‌ی زمین با کارِ رایگان آویزان می‌شود. اما ماجرا این نبود. Wei-Dong در Ronald Regan Secondary School دوست‌های زیادی داشت. کلی بچه بودند که فکر می‌کردند چین جالب‌ترین جای دنیا است، فیلم‌ها و غذا و کمیک‌ها و بازی‌ها را دوست داشتند. بچه‌های چینی هم در مدرسه کم نبودند و با این‌که دو سه نفرشان واضح بود او را عجیب می‌دانند، خیلی‌های دیگر می‌فهمیدند. بالاخره بیشترشان به هند همان‌قدر علاقه داشتند که او به چین، پس یک چیزِ مشترک داشتند.

و خب، اگر یک کلاس را بپیچاند مگر چه میشود؟ آنهم تعلیمات اجتماعی، لعنتی! قرار بود درباره‌ی چین درس بخوانند، اما Wei-Dong ده برابرِ معلم درباره‌ی موضوع می‌دانست. وقتی در گوشیاش به ماندارین پچ‌پچ می‌کرد، فکر می‌کرد این شبیه یک پروژه‌ی مطالعه‌ی مستقل است. معلم‌ها باید به او نمره‌ی اضافی بدهند.

گفت: «حالا چی؟ مأموریت چیه؟»

پینگ گفت: «فکر کردیم چند بار دیگه Walrus's Garden رو بریم، حالا که تازه توی ذهنمونه. شاید یه vorpal blade دیگه هم گیرمون بیاد.» وقتی gweiloِ پول‌ده نبود، بچه‌ها همین کار را می‌کردند: raid برای آیتم‌های پرستیژ. هیجان‌انگیزترین کار نبود، اما هیچ‌وقت نمی‌دانستی چه پیش می‌آید.

وی-دونگ گفت: «پایه‌ام.» یک زنگِ آزاد بعد از این زنگ داشت، بعدش هم ناهار؛ از نظر فنی می‌توانست سه ساعتِ صاف بازی کند. تا آن موقع آن‌ها هم آماده بودند لاگ‌اوت کنند و بروند بخوابند.

پینگ گفت: «می‌دونی، تو یه gweiloِ خوبی هستی.» Wei-Dong می‌دانست Ping شوخی می‌کند. مهمش نبود که بچه‌ها به او بگویند gweilo. راستش واژه‌ی نژادپرستانه‌ای نبود، نه واقعاً؛ نه مثل «chink» یا «slant-eye». بیشتر یک اصطلاحِ صمیمانه بود. و بین لقب‌ها، «شبحِ خارجی» راستش خیلی هم باحال بود.

پس رفتند سراغِ Garden و ران رفتند و بد هم نبود، پول را گذاشتند توی بانکِ guild و برگشتند برای رید بعدی. بعد دوباره رفتند. یک جاهایی بینش زنگ خورد. یک جاهایی هم چندتا از دوست‌هایش آمدند و با او حرف زدند و او گوشی را میوت کرد و چیزهایی جواب داد، اما واقعاً نمی‌دانست چی گفته. یه چیزی گفته بود دیگر.

بعد، در سومین ران، آن اتفاقِ بد افتاد. نزدیکِ ساحل بودند و اسبها را رها کرده بودند. Wei-Dong داشت حباب هوای ملکه را آماده می‌کرد، با استفاده از ذخیره‌ی هیولای صدف‌ها که در ران‌های قبلی جمع کرده بود.

و ناگهان از دلِ آب بیرون آمدند: یک دوجین شوالیه، سوار بر اسب‌های سیاهِ عظیم و هولناک، هم‌زمان از آب برخاستند، هوا را با هم‌سراییِ خشمگینِ اسب‌ها و فریادهای نبرد شکافتند. آب دورشان فواره زد و ریختند سرِ Wei-Dong و guildی‌هایش.

او در گوشی چیزی فریاد زد؛ هشدار! و دور و برش در مرکزِ کامپیوتر، بچه‌ها سرشان را از کامپیوترها بلند کرد زل زدند. او تبدیل شده بود به مرکز توجه؛ با شدت روی کیبورد می‌کوبید و دیوانه‌وار با ماوس کار می‌کرد، چشم‌ها قفلِ صفحه.

سوارانِ سیاه با هماهنگیِ ترسناکی حرکت می‌کردند. یا هیولا بودند — هیولاهایی که Wei-Dong تا آن روز ندیده بود — یا حرفه‌ای‌ترین و هماهنگ‌ترین گروهِ raidی بودند که در عمرش دیده بود. حالا vorpal blade دستش بود و guildی‌ها هم می‌جنگیدند. در گوشی اش، به لهجه‌های چینیِ شش استانِ مختلف فحش می‌دادند. در شرایطِ دیگر Wei-Dong یادداشت برمی‌داشت، اما حالا داشت برای جانش می‌جنگید.

لو شجاعانه جلوی صف ایستاده بود بین سوارها و گروه؛ تانکِ عظیم با گرز و شمشیر پهنش، بدون توجه به امنیتِ خودش با هر دوازده شوالیه درگیر شده بود. Wei-Dong سیلِ طلسم‌های درمان را روی او می‌ریخت و هم‌زمان تلاش می‌کرد با vorpal blade — که سه برابرِ قدش طول داشت — به سروارها ضربه بزند.

اسلحه vorpal blade می‌توانست آسیبِ باورنکردنی بزند، اما استفاده از آن آسان نبود. دو بار Wei-Dong اشتباهی یکی از اعضای گروهِ خودش را برید، البته نه بد — خدا را شکر، وگرنه تا آخر عمر طعنه‌اش را می‌شنید — اما نتوانست حتی یک برش روی شوالیه‌های سیاه بیندازد؛ آن‌ها برای او زیادی سریع بودند.

بعد Lu افتاد، روی یک زانو؛ نیزه‌ای از گلویش رد شده بود، دستِ سواری که چشم‌های اسبش آبیِ یخیِ مهِ کرمِ ابریشم بود. سوار Lu را بلند کرد، پاهایش بی‌جان در هوا لگد زدند، و یک شوالیه‌ی دیگر با یک ضربه‌ی تحقیرآمیزِ شمشیر سرش را جدا کرد. Lu دو تکه روی شنِ زبرِ ساحل افتاد و در گوشی، با عبارتی که Wei-Dong با زحمت ترجمه‌اش کرده بود به این مضمون فحش داد: «هشت نسل از اجدادتان را…»

با افتادنِ Lu، بقیه عملاً بی‌دفاع شدند. شجاعانه جنگیدند، حمله‌ها را هماهنگ کردند، با آیتم‌های جادویی و بهترین طلسم‌ها آتش رویشان ریختند، اما شوالیه‌های سیاه شکست‌ناپذیر بودند. قبل از مرگش، Wei-Dong توانست یکی را با vorpal blade بزند و برای یک لحظه لذت برد از این‌که دید شوالیه تلوتلو خورد و سینه‌اش را گرفت، اما بعد جنگجو به او چسبید؛ دو شمشیرِ کوتاه درآورد و مثل شعبده‌بازی که با چاقو تردستی می‌کند چرخاند. اصلاً نمی‌شد ضربه‌هایش را دفع کرد، و چند ثانیه بعد Wei-Dong افتاده بود روی شن، و می‌دید چکمه‌ی میخ‌دارِ شوالیه می‌آید پایین روی صورتش، و صدای خرد شدنِ گونه‌ها و بینی‌اش را زیرِ وزن شوالیه می‌شنید. بعد respawn شد در Lake of Tearsِ دوردست، برهنه و بی‌سلاح، و مجبور شد corpse-run کند تا برسد به جسدِ سابقش قبل از این‌که حروم‌زاده‌ها vorpal blade را بردارند.

صدای مرگِ یکی‌یکیِ guildی‌ها را از گوشی می‌شنید وقتی، شبح‌وار و اثیری، از تپه‌ها و دره‌های Wonderland می‌دوید. درست به موقع رسید که ببیند شوالیه‌ها جسدِ او و جسدِ هم‌تیمی‌ها را loot می‌کنند. دوباره بلند شد؛ درمانده و بی‌سلاح، و با بدنی که کنارِ جسدِ سابقش دوباره گوشت و پوست گرفته بود، آسیب‌پذیر.

یکی از شوالیه‌ها برایش chat-request فرستاد. کلیک کرد و صداهای پس‌زمینه‌ی شنژن ساکت شد.

یک صدا گفت: «شما farmerها دیگه این‌جا خوش‌آمد نیستید، رفیق.» لهجه‌ای داشت که نمی‌شناخت. شاید روسی؟ و گوینده فقط یک بچه بود! «حالا ما گشت می‌زنیم. دوباره برگردی، دوباره شکارَت می‌کنیم و می‌کشیمَت، و باز هم، و باز هم. می‌فهمی، Chinee؟» نه فقط بچه: یک *دختر* — یک دخترِ کوچولو که از گوشه‌ای از دنیا تهدیدش می‌کرد.

وی-دونگ گفت: «کی تو رو رئیس کرده، خانوم‌بچه؟ و اصلاً چرا فکر می‌کنی من چینی‌ام؟»

صدای پوزخندی آمد «خانوم‌بچه، آره؟ من رئیسم چون همین الان لهت کردم، و چون می‌تونم هر چند بار لازم باشه دوباره لهت کنم. و برام مهم نیست تو چین باشی، ویتنام، اندونزی — فرقی نداره. ما تو و همه‌ی farmerهای Wonderland رو می‌کشیم. دیگه نمی‌شه از این بازی فارم گرفت. دیگه حرفی با تو ندارم.» و شوالیه‌ی سیاه با راحتیِ تحقیرآمیزی گردنش را زد.

برگشت روی کانالِ guild، آماده بود مکالمه ای که تازه تمام کرده بود را برای آنها تعریف کند، ذهنش چرخ می‌خورد، و همان لحظه سر بلند کرد و با صورتِ پدرش روبه‌رو شد که بالای سرش ایستاده بود؛ با نگاهی که می‌توانست شیر را ببُرد.

پدر گفت: «بلند شو، Leonard. با من بیا.»

تنها نبود. آقای Adams، معاونِ مدرسه، و پلیسِ اجاره‌ایِ مدرسه، Officer Turner، و مشاورِ تحصیلی، خانم Ramirez هم بودند. صورت‌های سنگیِ کوه راشمور را داشتند؛ بی‌ذره‌ای رحم. پدرش دست دراز کرد و هدفون را از گوشش درآورد، آرام، با دقت. بعد با همان دقت، گوشی را روی کفِ بتنیِ صیقلیِ مرکزِ منابع انداخت و پاشنه‌اش را کوبید رویش؛ *کراچ* آن‌قدر بلند بود که در سکوتِ کاملِ اتاق پیچید.

لئونارد بلند شد. اتاق پر بود از بچه‌هایی که وانمود می‌کردند نگاهش نمی‌کنند. همه نگاهش می‌کردند. دنبالِ پدرش رفت توی راهرو و وقتی در پشت سرشان بسته شد، بی‌اشتباه صدای صد خنده‌ی خفه را با هم شنید.

در راهِ دفترِ معاون، دورتادورش را گرفتند و گیرش انداختند. نه این‌که می‌خواست فرار کند — جایی برای فرار نداشت — اما همین هم باعث شد احساس خفگی کند. این خوب نبود. این خیلی، خیلی بد بود.

این‌قدر بد: «می‌خواید من رو بفرستید *مدرسه‌ی نظامی*؟»

خانم Ramirez گفت: «نه مدرسه‌ی نظامی.» با همان لحنِ دیوانه‌کننده‌ی مشاورانه و از بالا. «Martindale Academy هیچ مؤلفه‌ی نظامی یا رزمی ندارد. فقط یک محیطِ بسیار ساختارمند و تحتِ نظارت است. سابقه‌ی فوق‌العاده‌ای دارند در کمک به دانش‌آموزهایی مثل تو که روی نمره‌ها تمرکز کنند و از دردسرهای تحصیلی بیرون بیایند. یک پردیسِ زیبا در یک موقعیتِ زیبا دارند، و پسرهای Martindale بعدها خیلی از —»

و همین‌طور ادامه داد. انگار بروشورِ تبلیغاتی را مثل بوریتو قورت داده بود و حالا داشت پس می‌داد. Leonard در ذهنش کانال ارتباطی با اون را قطع کرد، حواسش را از او گرفت و به پدرش نگاه کرد. Benny Rosenbaum آدمی نبود که راحت بشود خواندش. کارمندهای Rosenbaum Shipping and Logistics به او می‌گفتند The Wall، چون هیچ‌چیزی از او رد نمی‌شد: نه از زیر، نه از رو، نه از کنار. نه این‌که آدمِ خشن و سنگدلی باشد؛ اما با استدلالِ احساسی نرم نمی‌شد. اگر با چیزی کمتر از منطقِ کاملاً کامپیوتری سراغش می‌رفتی، بهتر بود بی‌خیال شوی.

اما نشانه‌های ریزی داشت، راه‌های کوچکی برای این‌که بفهمی هوا در «کوهِ Benny» چطور است. همین‌که با بندِ ساعتش ور می‌رفت و قفلش را هی جا می‌زد یکی‌اش بود. آن تکانِ کوچکِ لولای فکش هم یکی دیگر، انگار داشت یک آدامسِ نامرئی می‌جوید. این‌ها را بگذار کنارِ این واقعیت که وسطِ روز از کارش کنده شده بود — وقتی باید مطمئن می‌شد کانتینرهای فولادیِ عظیم دورِ دنیا می‌چرخند — برای Leonard یعنی امروز بعدازظهر گدازه خیلی نزدیکِ سطحِ Mount Benny بود.

رو به پدرش کرد. «بابا، نباید این رو توی خونه، خانوادگی، درباره‌اش حرف بزنیم؟ چرا این‌جا داریم این کار رو می‌کنیم؟»

بنی نگاهش کرد، با بندِ ساعتش بازی کرد، به مشاور اشاره کرد و همان حرکتِ کوچکِ «ادامه بده» را کرد، بی‌این‌که چیزی لو بدهد.

مشاور گفت: «Leonard. Leonard، باید بفهمی این چقدر جدی شده. فقط یک مقاله‌ی پایان‌ترم فاصله داری تا در دو درس رد بشی: تاریخ و زیست. از دانش‌آموزِ الف در ریاضی، انگلیسی و مطالعات اجتماعی رسیدی به C-minus. با این سرعت، تا Thanksgiving کل ترم را به باد می‌دهی. این‌طور بگویم: از نودمین صدکِ سال بالاییهای دبیرستان رونالد ریگان رسیدی به صدک *دوازدهم*. این یک پیام است، Leonard، از طرف تو به ما: S-O-S، S-O-S.»

پدرش کاملاً خونسرد گفت: «فکر می‌کردیم مواد می‌زنی. حتی یک تار موی بالشتت رو تست کردیم. یکی رو گذاشتم دنبالت. تا جایی که می‌فهمم، گه‌گاه با دوستات یه کم علف می‌کشیدی، ولی دیگه دوستات رو هم نمی‌بینی، نه؟»

لئونارد گفت: «موهام رو تست کردید؟»

پدرش همان اشاره‌ی «ادامه بده» را کرد. «و دنبالت کردیم. معلومه که کردیم. ما مسئولِ توایم. پاسخ‌گوی توایم. مالکِ تو نیستیم، ولی اگر اون‌قدر گند بزنی که آخرش بقیه‌ی عمرت رو ولگرد باشی، پایِ ما گیر می‌افته و باید نجاتت بدیم. این رو می‌فهمی، Leonard؟ ما مسئولِ توایم و هر کاری لازم باشه می‌کنیم که نگذاری زندگیت رو نابود کنی.»

لئونارد جوابِ تند را قورت داد. حسِ به اعماق رفتنی که از لحظه‌ی خرد شدنِ گوشی شروع شده بود، به پایین‌ترین نقطه رسیده بود. حالا کفِ دست‌هایش عرق کرده بود، قلبش تند می‌زد و هیچ ایده‌ای نداشت دفعه‌ی بعد که حرف بزند چه از دهانش بیرون می‌آید.

معاون گفت: «زمانِ ما بهش می‌گفتیم مداخله، وقتی هم‌سن تو بودم.» هنوز شبیه همان مشاورِ املاکی بود که قبل از آمدن به شغل تدریس بود، آخرین باری که بازار سقوط کرده بود. خوش‌برخورد، بی‌آزار، با چشم‌های گرد و قابل اعتماد. در راهروها به او می‌گفتند Babyface Adams. اما Leonard فروشنده‌ها را می‌شناخت؛ می‌دانست هرچقدر هم دوستانه به نظر برسند، همیشه دنبالِ نقطه‌ضعف‌اند. «برای معتادها انجامش می‌دادیم. ولی فکر نمی‌کنم تو معتادِ مواد باشی. فکر می‌کنم معتادِ بازی‌ای.»

لئونارد گفت: «اوه، بی‌خیال!» «اصلاً همچین چیزی نداریم. می‌تونم مقاله‌های پژوهشی رو نشونتون بدم. اعتیاد به بازی؟ اینا رو برای فروشِ روزنامه ساختن. بابا، تو که واقعاً این چیزها رو باور نداری، داری؟»

پدرش عمداً نگاهش را نگرفت و توجه‌اش را به معاون داد.

معاون گفت: «Leonard، می‌دونیم خیلی باهوشی، ولی هیچ‌کس اون‌قدر باهوش نیست که هیچ‌وقت به کمک نیاز نداشته باشه. نمی‌خوام باهات درباره‌ی تعریفِ اعتیاد بحث کنم —»

لئونارد با تندی گفت: «*چون می‌بازید.*» خودش هم از شدتِ لحنش تعجب کرد. Babyface همان لبخندِ فروشنده‌وارش را زد: *بله قربان، کاملاً درست می‌فرمایید، چقدر باهوش! حالا اجازه می‌دید یه خونه‌ی دوطبقه‌ی شبه‌تودور با گاراژ سه‌ماشینه و استخرِ توی حیاط رو نشونتون بدم؟*

معاون گفت: «تو یک جوانِ خیلی باهوشی، Leonard. مهم نیست از نظر پزشکی معتاد باشی، از نظر روانی وابسته باشی، یا فقط —» دست‌هایش را تکان داد دنبال کلمه — «یا این‌که زیادی وقتت رو بازی کنی و کم توی دنیای واقعی باشی. هیچ‌کدومش مهم نیست. مهم اینه که تو تو دردسری. و ما قراره کمک کنیم. چون برامون مهمی و می‌خوایم موفق بشی.»

ناگهان برایش جا افتاد. Leonard می‌دانست این چیزها چطور پیش می‌رود. جایی همین الان Officer Turner داشت کمدش را خالی می‌کرد و وسایلش را می‌ریخت توی یکی دو تا کیسه‌ی کاغذیِ خریدِ Trader Joe's. جایی یک منشی داشت اسمش را از فهرستِ کلاس‌ها خط می‌زد. همین الان مادرش در خانه داشت چمدانش را می‌بست، سه چهار دست لباس، یک مسواکِ نو — و هیچ چیزِ دیگر. وقتی از این اتاق بیرون می‌رفت، از Orange County ناپدید می‌شد، انگار یک قاتلِ زنجیره‌ای از خیابان دزدیده باشدش.

فقط این بار، چند ماه بعد بدنِ مثله‌شده‌اش بیرون نمی‌آمد تا متلاشی و چندش‌آور، درس عبرتِ بچه‌های دبیرستان رونالد ریگان باشد که مراقبِ غریبه‌های خطرناک باشند. این بار «شخصیتِ» مثله‌شده‌اش بیرون می‌آمد؛ یک علفی دهان‌آویزان که چپانده‌اندش توی قالبِ شهروندِ خوش‌سازگار و خوشحال، تا در بزرگسالی یک زنبورِ کارگرِ بی‌دردسر در کندو باشد.

«بابا، توروخدا. نمی‌تونی همین‌طوری این کار رو با من بکنی! من پسرت‌ام! حق ندارم یه فرصت داشته باشم نمره‌هام رو درست کنم؟ قبل از این‌که من رو بفرستی یه مرکزِ شست‌وشوی مغزی؟»

خانم Ramirez گفت: «فرصتش رو داشتی، Leonard.» و معاون با حرارت سر تکان داد. «کلِ ترم رو داشتی. اگر می‌خوای فارغ‌التحصیل بشی و بری دانشگاه، الان وقتشه که یک کارِ جدی انجام بدی تا مطمئن بشی این اتفاق می‌افته.»

پدرش گفت: «وقتشه بریم.» با نمایشِ کامل به ساعتش نگاه کرد. واقعاً چه کسی هنوز ساعت می‌بست؟ گوشی ساعت داشت، Leonard می‌دانست، ساعتِ کوکیِ قدیمی در این دوره و زمانه تقریباً به اندازه‌ی شیپورِ گوش برای بهتر شنیدن یا زرهِ زنجیری کاربرد داشت. پدرش یک جعبه‌ی کامل از آن‌ها داشت — ده‌ها ساعت. پدرش می‌توانست هر ادا و اطوار و سرگرمیِ مسخره‌ای که می‌خواهد داشته باشد و یک ثروتِ کوچک خرجش کند و کسی هم نمی‌خواست *او* را بفرستد تیمارستان.

خیلی *ناعادلانه* بود. وقتی او را بردند سمت ماشین هواوی دارتر کوچولوی بی‌نقصِ پدرش. دلش می‌خواست فریاد بزند پدر هر سال یک مدل نو می‌خرید، با تخفیفِ توپُر مستقیم از کارخانه؛ همان کارخانه‌ای که ماشینِ شخصی‌اش را توی کانتینرِ خودش می‌گذاشت و با جرثقیل می‌گذاشتش توی یکی از کشتی‌های بزرگِ پدر در بندرِ گوانگ‌ژو. ماشین بوی آب‌نباتِ شیرین‌بیانِ سیاهی را می‌داد که پدر می‌مکید، و بوی ماگِ بزرگِ فولادیِ قهوه‌ای که هر صبح می‌گذاشت توی جا‌لیوانی و در طولِ روز در چندتا غذاخوری پُرش می‌کرد؛ همان‌هایی که او را با اسمِ کوچکش صدا می‌زدند و اجازه می‌دادند نسیه خرید کند.

و بیرونِ پنجره‌ها، پشتِ خاکستریِ ظریفِ شیشه، خیابان‌های Anaheim تند تند از جلوی چشمش می‌گذشت؛ ردیف خانه‌های یک‌شکل که از یک جاده‌ی بزرگ و دوطرفه با هشت لاین مختلف منشعب می‌شدند. او تمام عمرش این خیابان‌ها را می‌شناخت، درشان راه رفته بود، گداهای سرگردانی را دیده بود که با درخواست پول از گردشگرها نان می‌خوردند، کارمندهای خسته‌ی دیزنی را که از شاتل جا مانده بودند و یک مایل پیاده می‌رفتند تا پارکینگِ کارمندان، بازنشسته‌های عجیب‌وغریب که سگشان را می‌چرخاندند، و بقیه‌ی ماری بازها که هنوز خیلی جوان یا فقیر یا بدشانس بودند تا ماشین داشته باشند و پیاده گز می کردند.

آسمان همان آبیِ نابِ OC بود، بدون ابر، یک خورشیدِ کارت‌پستالیِ خندان نزدیکِ اوجِ ظهر، عالی برای عکسِ توریستی. Leonard همه‌چیز را برای اولین بار واقعاً *دید*، چون می‌دانست آخرین بار است که می‌بیند.

پدرش گفت: «اون‌قدرها هم بد نیست. این‌طوری رفتار نکن انگار قراره بری زندان. یه مدرسه‌ی شبانه‌روزیِ شیکه، لعنتی. و از اون مدرسه‌ها هم نیست که تو حموم کتکت بزنن. اون بالا تقریباً هیپی‌ان. من و مادرت تو رو نمی‌فرستیم گولاگ، پسر.»

لئونارد گفت: «مهم نیست چی می‌گی، بابا. بی‌خیال. واقعیت‌ها اینه: تو من رو از مدرسه‌ام دزدیدی و داری می‌فرستی یه جایی که قراره «درستم» کنن. هیچ حقی برای من قائل نشدی. با من مشورت نکردی. می‌تونی هرچقدر می‌خوای بگی دوست داری، می‌تونی هی حرف بزنی که به نفع خودمه، ولی واقعیت‌ها رو عوض نمی‌کنه. من هفده سالمه، بابا. هم‌سنِ Zaidy Shmuel بودم وقتی با Bubbie ازدواج کرد و اومد آمریکا، این رو می‌دونی؟»

پدر گفت: «اون موقع جنگ بود —»

لئونارد گفت: «به کی چه؟ پدربزرگت بود و اون‌قدر بزرگ بود که خانواده تشکیل بده. شک نکن اگه کسی می‌خواست بدزدَدَش —» پدر پوزخند زد. Leonard ادامه داد: «— *بدزدتش* چون سرگرمی‌هاش به مذاقِ پدر و مادرش خوش نمی‌اومد، وایمی‌ایستاد؟ خدا! مشکلِ تو چیه؟ همیشه می‌دونستم یه‌کم عوضی هستی، ولی —»

پدرش با خونسردی ماشین را کشاند کنارِ خیابان و نگه داشت؛ سه لاین را نرم و بی‌دردسر عوض کرد، هر بار قبلش شانه نگاه کرد، از بینِ ترافیکِ توریستی و وانت‌های باغبان‌ها رد شد بی‌این‌که یک بوق بلند شود. با یک دست ترمزِ دستی را کشید و با دستِ دیگر کمربندش را باز کرد و روی صندلی چرخید تا صورتش را بیاورد نزدیکِ صورتِ Leonard.

«روی یخِ خیلی نازکی راه می‌ری، پسر.» «اگه لازم داری من رو شرور ببینی، ببین. ولی یه جایی توی اون مغزِ نوجوانِ هورمونی‌ات می‌دونی این کار نتیجه‌ی *کارِ خودته*. چند بار، Leonard؟ چند بار درباره‌ی تعادل باهات حرف زدیم، درباره‌ی این‌که نمره‌هات رو حفظ کنی، یه کم از بازی فاصله بگیری؟ چند بار قبلِ این، فرصت داشتی؟»

لئونارد با تلخی خندید. پشتِ چشم‌هایش اشکِ خشم بود که می‌خواست بیرون بزند. قورت داد. گفت: «آدم دزدی.» «آدم دزدی و فرستادن به جایی دور چون فکر می‌کنی تو ریاضی و انگلیسی نمره‌هام کافی نیست. انگار اصلاً مهمه — آخرین بار کی معادله‌ی درجه‌دو حل کردی، بابا؟ کی *اهمیت* می‌ده من برم دانشگاه خوب؟ چه مدرکی قراره تو بیست سال آینده نجاتم بده؟ تو مدرکت چی بود اصلاً، بابا؟ آهان، *زبان‌های باستانی.* شرط می‌بندم خیلی به کارت می‌آد وقتی داری کانتینرهای عظیمِ زباله‌ی پلاستیکی رو از چین جابه‌جا می‌کنی، ها؟»

پدر سر تکان داد. پشتِ سرشان ماشین‌ها ترمز می‌کردند و بوق می‌زدند تا از کنارِ هواوی ایستاده رد شوند. «این درباره‌ی من نیست، پسر. درباره‌ی توئه — درباره‌ی این‌که داری زندگیت رو پای یه بازی احمقانه هدر می‌دی. حداقل لاتین کمک می‌کنه اسپانیایی رو بفهمم. تو از این همه ساعت و سال کشتنِ اژدها قراره چی دربیاری؟»

لئونارد جوش آورد. جوابش را می‌دانست، یک جایی. بازی‌ها داشتند دنیا را می‌گرفتند. آن‌جا پول بود. او داشت کار تیمی یاد می‌گرفت. همه‌ی این‌ها و کلی چیز دیگر، دلیلِ بازی کردنش بود؛ ولی هیچ‌کدام به اندازه‌ی مهم‌ترین دلیل مهم نبود: بازی کردن به نظرش تنها چیزی بود که در این دنیا درست به نظر میرسید.

صدای جیغِ ترمزِ خیلی بلندی از پشت سرشان آمد و ادامه داشت، بلندتر و بلندتر می‌شد، و صدای بوق هم اضافه شد، و این صدا بند نمی‌آمد، از چیزی که فکرش را می‌کردی هم بلندتر می‌شد. Leonard سرش را برگرداند تا پشت سرش را نگاه کند و —

*کراش*

ماشین انگار به هوا پرید؛ اول روی چرخ‌های جلو بالا آمد مثل یک ویلـیِ معکوس و بعد چرخ‌های جلو چرخیدند و ماشین در یک ثانیه ده متر به جلو پرت شد. صدای مچاله شدنِ فلز آمد، فحشِ پدرش، و بعد یک زنگ شبیه زنگ‌های معبد.. سرش خورد به داشبورد. دنیا تاریک شد.
