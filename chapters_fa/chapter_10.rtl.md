# بخش اول: گیمرها و بازی‌هایشان، کارگران و کارشان

## فصل ۱۰

---

## تقدیم‌نامه

این صحنه تقدیم می‌شود به Anderson's Bookshops، کتاب‌فروشی افسانه‌ایِ کودک در شیکاگو. Anderson's یک کسب‌وکارِ خانوادگیِ خیلی قدیمی است که کارش را به‌عنوان یک داروخانه‌ی قدیمی شروع کرد که کنارِ کارش چندتا کتاب هم می‌فروخت. امروز تبدیل شده به یک امپراتوریِ پُررونقِ چندشعبه‌ایِ کتابِ کودک، با روش‌های فوق‌العاده نوآورانه‌ی کتاب‌فروشی که کتاب و بچه‌ها را به شکل‌های واقعاً هیجان‌انگیز کنار هم می‌آورد. بهترینِ این‌ها نمایشگاه‌های سیارِ کتابِ فروشگاه است؛ جایی که قفسه‌کتاب‌های عظیمِ چرخ‌دار، از قبل پُر از کتاب‌های کودکِ عالی، مستقیم با کامیون به مدرسه‌ها ارسال می‌شوند — وُیلا، نمایشگاهِ کتابِ فوری!

Anderson's Bookshops http://site.booksite.com/5156/search/?q=for%20the%20win%20doctorow&search=yes&custcat= 123 West Jefferson, Naperville, IL 60540 USA +1 630 355 2665

---

این قسمت تقدیم به ونوس حسینی نژاد، شایان شکیبایی و پیوند نعیمی سه جوان کرمانی که اعترافشون از تلویزیون پخش شده. سناریویی نخ نما از آدم هایی که بارها بعدها گفتن تحت تهدید و شکنجه مجبور به اعتراف تلویزیونی بودن به امید اینکه ولشون کنن. 

---

ماشینی که کوبیده بود به ماشینِ پدرِ Wei-Dong را یک مردِ انگلیسیِ بسیار کلافه و بسیار خسته می‌راند؛ چاق و کچل، با دو تا بچه‌ی عصبانی روی صندلی عقب و یک همسرِ عصبانی روی صندلی جلو.

آرام و پیوسته به انگلیسیِ بریتانیایی فحش می‌داد؛ که خیلی شبیه فحش دادنِ آمریکایی است، فقط با «bloody»های بیشتر. کنارِ هواوی له‌شده روی پیاده‌رو قدم می‌زد، همسرش از داخل ماشین صدایش می‌کرد که برگرد توی ماشینِ لعنتی، Ronald، اما Ronald زیرِ بار نمی‌رفت.

وی-دونگ روی نوارِ باریکِ چمن بینِ جاده و پیاده‌رو نشسته بود، گیج در آفتابِ ظهر، منتظر بود تصویر جلوی چشمش که بعد از ضربه به حرکت افتاده بود، ثابت شود. Benny کنارِ او نشسته بود و یک مشت کلینکس را گرفته بود روی بینیِ شکسته‌اش تا خون را بند بیاورد؛ همان بینی‌ای که خورده بود به داشبورد. Wei-Dong دست‌ها را برد بالا و دوباره برآمدگیِ پیشانی‌اش را لمس کرد. دست‌هایش بوی پلاستیکِ نو می‌داد؛ بوی ایربگی که مجبور شده بود با تقلا از لایش بیرون بیاید.

مردِ چاق کنارِ او چمباتمه زد. «خدایا، پسر، انگار از جنگ برگشتی. ولی حالت خوب می‌شه، نه؟ می‌تونست خیلی بدتر باشه.»

بنی روزنباوم با صدایی که به زور از زیر کلینکس درمیاد گفت: «آقا، لطفاً الان ما رو تنها بذارید. وقتی پلیس اومد، همه می‌تونیم حرف بزنیم، باشه؟»

مرد گفت: «البته، البته.» حالا بچه‌هایش جیغ می‌زدند و از صندلی عقب داد می‌زدند و می پرسیدند کی می‌رسند دیزنی‌لند، کی می‌رسند؟ مرد غرید: «خفه شید، هیولاها.» صدا باعث شد Wei-Dong از جا بپرد. تلوتلوخوران بلند شد.

پدرش گفت: «بشین، لئونارد.» «نباید از ماشین می‌اومدی بیرون، و قطعاً نباید الان راه بری. ممکنه ضربه‌مغزی یا آسیبِ ستون فقرات داشته باشی. بشین.» دوبار همین را تکرار کرد، اما Wei-Dong باید از چمن بلند می‌شد، باید آن حسِ بدِ توی معده‌اش را با راه رفتن پس می‌زد.

اوه‌اوه. به زور خودش را رساند به جدولِ کنارِ خیابان، دست‌ها را تکیه داد به قسمت مچاله شده عقب Huawei، و همان‌جا شروع کرد به بالا آوردن؛ آبشاری از غذای هضم‌شده از شکمش فواره زد و روی لاشه‌ی ماشین پخش شد. یک لحظه بعد، دست‌های پدرش روی شانه‌هایش بود، نگهش داشت. با عصبانیت دست‌ها را پس زد.

حالا صدای آژیر می‌آمد، و مردِ چاق با جدیت داشت با Bennyِ پیر حرف می‌زد، هرچند آن‌قدر آرام بود که Wei-Dong فقط چند کلمه می‌شنید - کلماتی مثل بیمه، تقصیر، تعطیلات و همه با لحنِ نازکشی. پدرش مدام سعی می‌کرد حرف بزند، اما طرف روی حرفش حرف می‌انداخت. Wei-Dong می‌توانست بگوید این استراتژیِ خوبی نیست. هیچ‌چیز مثل این، آتشفشان بنی را منفجر نمی‌کرد. و همین هم شد.

پدرش فریاد زد: «*یه ثانیه دهنت رو ببند، باشه؟ فقط خفه شو.*»

دادش آن‌قدر بلند بود که حتی بچه‌های صندلی عقب هم ساکت شدند.

«تو زد‌یش به ما، احمقِ لعنتی! قرار نیست نصف‌نصف خسارت بدیم. قرار نیست با پولِ نقد جمعش کنیم. برام مهم نیست جت‌لگ داری، برام مهم نیست بیمه‌ی اضافیِ ماشینِ اجاره‌ای رو نخریدی، برام مهم نیست این سفرِ تفریحت رو خراب می‌کنه. می‌تونستی ما رو بکشی، می‌فهمی، خُل؟»

مرد دست‌هایش را بالا گرفت و عقب عقب رفت.  با صدای التماس وار گفت «وسطِ جاده پارک کرده بودید، رفیق.».

همه نگاهشان می‌کردند: بچه‌ها، همسرِ مرد، و تماشاگرهایی که برای دیدنِ تصادف آهسته کرده بودند. دو مرد کاملاً روی هم قفل بودند.

یعنی، هیچ‌کس Wei-Dong را نگاه نمی‌کرد.

به صدای هدفونش فکر کرد که زیرِ کفشِ پنجه‌فلزیِ پدرش خرد شد، صدای آژیرها را شنید که نزدیک‌تر و نزدیک‌تر می‌شدند، و…

او…

رفت.

یواشکی رفت سمتِ بوته‌هایی که دورِ یک فروشگاه کنار پمپ‌بنزین را گرفته بودند؛ خونسرد، کیفِ مدرسه‌اش را چسبیده، انگار فقط دنبالِ قدم زدن و ول گردی است اما آگاهانه به سمت شکاف بین بوته ها می رفت. شکافی آنقدر تنگ که به‌زور ازش رد شد. پرید داخلِ پارکینگِ پشتِ فروشگاهها؛ پر از فروشگاه‌هایی که تی‌شرت‌های سه‌دلاری می‌فروختند و گویِ برفی و بطری‌های بزرگِ آبِ تصفیه‌شده. این طرفِ بوته‌ها، دنیا عادی و شلوغ بود؛ پر از توریست‌هایی که به سمتِ دیزنی‌لند می‌رفتند یا از آن برمی‌گشتند.

سرعتش را بیشتر کرد، صورتش را از فروشگاه‌ها و دوربین‌های مداربسته بیرون‌شان مخفی  می کرد. دست برد توی جیبش، چند دلارِ آن‌جا را لمس کرد. اگر قرار بود اصلاً فرار کند، باید دور می‌شد — خیلی دور — و سریع.

و همان‌جا راه نجاتش را پیدا کرد: اتوبوسِ توریستی‌ای که در خیابان‌های محله ریزورت آناهیم می‌چرخید، آدم‌ها را بین هتل‌ها و رستوران‌ها و پارک‌ها جابه‌جا می‌کرد؛ پُر از بچه‌های های از شکر و کنفرانسی‌هایی با کارت‌های آویزان از گردن. اتوبوس داشت آرام آرام میآمد به سمت ایستگاهی که چند ده متر بیشتر از او فاصله نداشت. دوید، از دردِ سرش که مثل صاعقه تیر کشید تلوتلو خورد، بعد راضی شد که ندود ولی هرچه می‌تواند تند راه برود. آژیرها حالا خیلی خیلی بلند بودند، آن طرفِ بوته‌ها، و او تقریباً رسیده بود به اتوبوس و صدای پدرش را شنید که اسمش را صدا می‌زد و اتوبوس بود و —

— پایش روی پله‌ی پایین رفت، پای عقبش آمد بالا، و راننده‌ی بی‌حوصله درها را پشت سرش بست و با یک آهِ بزرگ ترمزِ بادی را آزاد کرد و اتوبوس راه افتاد.

زیر لب گفت: «خب جناب وی-دونگ روزنباوم... همین الان از یک آدم‌رباییِ خانوادگی و فرستاده شدن به مدرسه‌ی نظامی فرار کردی، حالا می‌خوای چی کار کنی؟» پوزخند زد. «می‌رم دیزنی‌لند!»

اتوبوس در Katella غژغژکنان جلو رفت، سمتِ ورودیِ اتوبوس‌ها، و بعد بارِ توریست‌های پرجنب‌وجوش را خالی کرد. Wei-Dong بینشان حل شد؛ نامرئی در توده‌ی انسان‌هایی که از کنارِ مخروط‌های ترافیکیِ عظیم و رنگ‌های اصلی می‌پریدند و رد می‌شدند. روی autopilot بود، و روی autopilot ماند و مثل همیشه کیفش را باز کرد تا نگهبان خسته امنیتی سرسری تویش را بگردد.

از وقتی آن‌قدر بزرگ شده بود که می‌توانست با اتوبوس برود، یک کارتِ سالانه‌ی دیزنی‌لند داشت. همه‌ی بچه‌هایی که می‌شناخت هم داشتند — از رفتن به مرکزِ خرید بعد از مدرسه بهتر بود، و با این‌که بعد از مدتی حوصله‌سربر می‌شد، او جای بهتری برای ناپدید شدن و فکر کردن به قدم‌های بعدی سراغ نداشت.

از Main Street پایین رفت، سمتِ قلعه‌ی صورتیِ کوچک در انتهای راه. می‌دانست روی پیاده‌راه‌های دورِ قلعه نیمکت‌های دنجی هست؛ جاهایی که می‌تواند بنشیند و یک لحظه فکر کند. سرش انگار پُر از پشمک شده بود.

اولین کاری که بعد از نشستن کرد این بود که گوشی‌اش را چک کند. صدایش که طبق قوانین مدرسه خاموش بود ولی ویبره پیوسته را در جیبش حس کرده بود. پانزده تماسِ از دست‌رفته از پدرش. رفت سراغ voicemail و به غرغرهای پدرش گوش داد درباره‌ی این‌که *همین الان* برگردد و همه‌ی اتفاق‌های وحشتناکی که اگر برنگردد برایش می‌افتد.

پدر می‌گفت: «پسر، هر کاری فکر می‌کنی داری می‌کنی، داری اشتباه انجامش می‌دی. بالاخره برمی‌گردی خونه. هرچی زودتر زنگ بزنی، دردسرمون کمتره. و هرچی بیشتر صبر کنی — *به این گوش کن، Leonard* — هرچی بیشتر صبر کنی، *بدتر می‌شه*. چیزهای بدتری از مدرسه‌ی شبانه‌روزی وجود داره، پسر. خیلی خیلی بدتر.»

به آسمان زل زد و گوش داد، بعد گوشی را طوری انداخت که انگار دستش را سوزانده.

*تویش GPS داشت.* همیشه از گوشی‌ها برای پیدا کردنِ فراری‌ها و آدم‌بدها و کوه‌نوردهای گمشده استفاده می‌کردند. گوشی را از روی زمین برداشت، قابِ پشت را باز کرد و باتری را درآورد، گذاشت توی جیبِ کت، و گوشی را برگرداند توی جیبِ شلوار. فراریِ خیلی خوبی نبود.

وقتی او رفت، پلیس‌ها در راهِ تصادف بودند. چند دقیقه بعد رسیده بودند. پیرمرد تصمیم گرفته بود او فرار کرده، پس همین را به پلیس‌ها می‌گفت. او زیر سن قانونی بود، مدرسه‌گریز بود، تصادف کرده بود، و خب، خانواده‌اش پولدار بود. یعنی پلیس‌ها به حرفِ پدرش اهمیت می‌دادند، یعنی هر کاری می‌کردند که پیدایش کنند. اگر هنوز نفهمیده بودند گوشی‌اش کجاست، خیلی زود می‌فهمیدند — لاگ‌ها را درمی‌آوردند و تماسِ دیزنی‌لند به voicemail را پیدا می‌کردند.

شروع کرد حرکت کردن، خودش را از میانِ جمعیت هل می‌داد، برگشت سمتِ بالای Main Street. پشتِ یک  چهار نفره‌ی آوازخوانِ سلمانی قایم شد. جلوی یک ATM بود. هر لحظه ممکن بود کارت را هم قطع کنند — یا اگر زرنگ بودند، کارت را فعال نگه می‌داشتند و با آن دنبالش می‌کردند. پولِ نقد لازم داشت. صبر کرد تا دو توریستِ آلمانی با دستگاه کلنجار بروند، بعد کارت را تویش فرو کرد و ۵۰۰ دلار برداشت، بیشترین مقداری که دستگاه می‌داد. یک بار دیگر زد و ۵۰۰ دلار دیگر هم گرفت، حالا از دسته اسکناسِ بیست‌دلاریِ به اندازه‌ی یک اینچ در دستش معذب بود. برای بار سوم خواست برداشت کند، اما دستگاه گفت به سقفِ روزانه‌اش رسیده. در کل هم فکر نمی‌کرد بیشتر از ۱۰۰۰ دلار توی حسابش باشد — پولِ چند سال تولد، به‌علاوه‌ی کمی از کارِ تابستانه‌اش در یک تعمیرگاهِ PC چینی در یک مینی‌مالِ Irvine.

اسکناس‌ها را تا کرد و گذاشت توی جیبش و رفت بیرون از پارک، حتی زحمتِ مهرِ دست را هم به خودش نداد. اول می‌خواست برود سمت خیابان، اما بعد چرخید و رفت سمتِ مجموعه‌ی خریدِ Downtown Disney و هتل‌هایی که به آن وصل می‌شدند. اتوبوس‌های ارزانِ توریستی از آن‌جا می‌رفتند تا LA، تا سن‌دیگو، تا همه‌ی فرودگاه‌ها. هیچ راهِ آسان‌تر و ارزانتری نبود برای دور شدن از این‌جا.

لابیِ Grand Californian Hotel تا ارتفاعی غیرقابل تصور اوج می‌گرفت؛ تیرهای غول‌پیکر در فضای غاری‌شکل ضربدری می‌شدند. Wei-Dong همیشه این‌جا را دوست داشت. همیشه خیلی *رندر شده* به نظر می‌رسید، انگار یک جای خیالی، با نقش‌های مرمریِ پیچیده روی کف، پنل‌های شیشه‌رنگیِ سه متری که در درهای کشویی کار گذاشته بودند، و روکش‌های گلدوزی‌شده‌ی مبل‌ها. اما حالا فقط می‌خواست ازش رد شود و برسد به اتوبوس به سمتِ  ...

کجا؟

هرجا.

نمی‌دانست قدمِ بعدی‌اش چیست، اما یک چیز را می‌دانست: قرار نبود بفرستندش یک مدرسه برای گندزدهها، بیرونش کنند از اینترنت، بیرونش کنند از بازی‌ها. پدرش هیچ‌وقت اجازه نمی‌داد کسی این کار را با *خودش* بکند، هر مشکلی هم که داشت. پیرمرد هیچ‌وقت نمی‌گذاشت مثل این بهش زور بگویند و هر کاری می خواهند باهاش بکنند.

مادرش نگران می‌شد — اما مگر همیشه نگران نبود؟ وقتی به جایی رسید برایش ایمیل می‌فرستاد، هر روز یک ایمیل، تا بداند حالش خوب است. مادرش باهاش خوب بود. حتی پیرمرد هم، انصافاً، با او خوب بود. بیشترِ وقت‌ها. اما او هفده ساله بود، بچه نبود، اسباب‌بازیِ شکسته نبود که برگردانندش به کارخانه و تعمیرش کنند.

مرد پشتِ میزِ concierge  وقتی Wei-Dong برنامه‌ی شاتل‌های فرودگاه را خواست حتی پلک هم نزد؛ فقط داد دستش. Wei-Dong در تاریک‌ترین گوشه‌ی کنارِ شومینه‌ی سنگی نشست؛ نامحسوس‌ترین جای کلِ هتل. داشت پارانوئید می‌شد، خودش حسش را می‌شناخت، اما کمکی نمی‌کرد؛ با هر Disney cop که از لابی رد می‌شد می‌پرید و زل می‌زد. به نظرش حتی ظاهرش هم حتما هم مثل یک قاتلِ سریالی، گناهکار به نظر می‌رسید.

اتوبوسِ بعدی می‌رفت LAX، و بعدی‌اش می‌رفت فرودگاه سانتا مونیکا.  Wei-Dong تصمیم گرفت LAX جای درست است. نه برای این‌که سوارِ هواپیما شود — اگر پدرش پلیس را خبر کرده بود، حتماً یک جور ردگیری روی باجه‌های فروشِ بلیت می‌گذاشتند. دقیق نمی‌دانست چطور کار می‌کند، اما به لطف بازیهایی که کرده بود می‌فهمید گلوگاه و تنگه یعنی چه. همین حالا می‌توانست هرجای LA باشد، یعنی باید انرژیِ عظیمی صرف می‌کردند تا پیدایش کنند. اما اگر می‌خواست با هواپیما برود، تعداد خیلی کمتری جا بود که باید چک کنند تا گیرش بیندازند — کانترهای خطوط هوایی در چهار یا پنج فرودگاهِ شهر — و این خیلی عملی‌تر بود.

اما LAX اتوبوس‌های ارزان به *همه‌جا*ی LA هم داشت؛ اتوبوس‌هایی که به هر هتل و محله می‌رفتند. طول می‌کشید، البته — یک ساعت و نیم از دیزنی‌لند تا LAX، یکی دو ساعت دیگر تا برگشتن به LA — اما اشکالی نداشت. زمان لازم داشت — زمان برای این‌که بفهمد قدمِ بعدی‌اش چیست.

چون وقتی کاملاً با خودش صادق بود، مجبور بود قبول کند هیچ ایده‌ی لعنتی‌ای ندارد.
